Zmartwychstanie?

W ostatnich latach jesteśmy atakowani informacjami. Można odnieść wrażenie, że Goebels wstał z grobu, wiele z jego postulatów jest wprowadzanych w życie.

Kłamstwo powtórzone tysiąc razy staje się prawdą.

Właściwie trudno określić, co jest prawdą a co kłamstwem. Ostatnio dochodzę do przekonania, że dobrą metodą jest odwrócenie tego postulatu:
Jeśli coś jest powtarzane po wielokroć (tysiąć razy), to prawdopodobnie jest kłamstwem. I tak w 2001 mieliśmy zalew wiadomości o odpowiedzialności Al-Kaidy i bin Ladena za zamach na World Trade Centre oraz Pentagon. Posłużyło to jako pretekst do inwazji na... Afganistan. Wielkie łowy na Osame zakończyły się jednak w Pakistanie, którego zbrodnicze ataki nie objęły.
W przypadku kolejnych interwencji w Iraku, Libii i Syrii, wymówki traciły na fantazji, jednak w 2008 zaprezentowano nam wersję, że Rosja napadła na Gruzję i była to opowieść tak często powtarzana, że wielu Polaków w  nią uwierzyło. 
Wiosną 2018 roku ofensywa medialna dosięgła nowych szczytów, kiedy doszło (?) do incyden w angielskim mieście Salisbury. Wówczas opowiedziano nam, że Rosjanie próbowali otruć środkiem zwanym nowiczok Sergeja Skripala i jego córkę. Chemikalia miały być przemycone z Rosji, choć kilka kilkanaście kilometrów na północny wschód od miasta działa niesławne laboratorium wojskowe. Ofensywa informacyjna była prowadzona przez wiele miesięcy, co godzinę byliśmy bombardowani w mediach o złych Rosjanach, którzy dopuścili się zbrodni na brytyjskiej ziemi. W rezultacie państwa podporządkowane NATO zredukowały rosyjski personel dyplomatyczny.
Dwa lata później zaatakowano nas kolejną informacyjną bronią masowego rażenia, tym razem była to wiadomość o tajemniczej chorobie rodem z chińskiego miasta Wuhan. Pojawiło się mnóśtwo ekspertów na temat wirusologii, którzy faktycznie mieli mnóstwo roboty, bowiem każde medium odrabiało normę słowotoku na ten temat. Nowością było przy tym wprowadzenie dość absurdalnych reguł, znane dotychczas wyłącznie w państwach islamskich i wyśmiewane powszechnie, a nawet zabraniane w niektórych europejskich państwach zakrywanie twarzy, stało się normą, i to zarówno dla mężczyzn jak i kobiet. Rezultaty tych zabiegów były zaskakujące, obywatele stali się policjantami domagającymi się przestrzegania nowych zasad. Fascynującym elementem całej tej historii jest całkowita niezgodność działań organów państwowych z prawem - wszystko odbywało się bez wprowadzenia stanu nadzwyczajnego i działo się to równocześnie w większości państw świata. Zasięg tego eksperymentu był niezwykły.
)